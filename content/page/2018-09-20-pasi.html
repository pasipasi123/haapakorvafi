---
title: Pasi
author: Pasi Haapakorva
date: '2018-09-20'
slug: pasi
categories: []
tags: []
description: ''
---



<p>Olen Pasi Haapakorva, oululainen 80-luvun alkupuoliskolla syntynyt perheenisä, yhdistys- ja kansalaisaktiivi, data- ja paikkatietokoodari, kaupunkilainen, autoton. Valmistuin vuonna 2017 filosofian maisteriksi Oulun yliopistosta pääaineenani maantiede. Sivuaineina luin tilastotiedettä, tietojenkäsittelytiedettä, yhdyskuntasuunnittelua ja sosiologiaa. Pro graduani lähdin vuonna 2015 tekemään THL:n syntymäkohorttitutkimusryhmään, jossa työskentelinkin vuoden 2019 loppukesään saakka. Nyt työskentelen Sitowisessä R-koodarina.</p>
<p>Olen myös aktiivinen liikenne- ja kaupunkipolitiikassa. Olen ollut Oulun polkupyöräilijät ry:n hallituksen jäsen yhdistyksen perustamisesta vuonna 2013 lähtien ja sen puheenjohtajana 2015–2019 alkaen. Vuosina 2015–2016 olin jäsen Pyöräliiton hallituksessa.</p>
<p>Työni on viime vuodet ollut R-ohjelmointia. Olen tehnyt ja julkaissut tutkimusta, mutta nyttemmin olen ohjelmoinut konsulttina.</p>
<p>Kirjoitan blogissani vapaa-ajan tilasto-ohjelmoinnistani. Lisäksi kirjoitan liikennepolitiikasta ja todennäköisesti myös muusta vapaa-ajan ajattelustani ja tekemisistäni kuten oluesta, kahvista, ilmastonmuutoksesta ja valokuvauksesta. Kaitpa perhe-elämä ilman autoa voidaan myös nykyään lukea harrastukseksi. Saatan kirjoittaa työasioistanikin.</p>
<p>Käytän blogialustana blogdownia, joka on rakennettu Hugon päälle ajatellen R-ohjelmoijia. Kirjoitan tekstit Markdown tai R Markdown -kielellä. Ideana on, että tekstin sekaan on luontevaa kirjoittaa R-ohjelmakoodia.</p>
